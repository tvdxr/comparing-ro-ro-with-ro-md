{
  "title": "Când vor putea fi ridicate compensațiile pentru căldură aferente lunii decembrie",
  "content": "Autoritățile au început achitarea compensațiilor pentru încălzire aferente lunii decembrie. Casa Națională de Asigurări Sociale a transferat peste 464 de milioane de lei către gospodăriile eligibile, sub formă de suport financiar destinat acoperirii cheltuielilor pentru energie. Ministerul Muncii și Protecției Sociale anunță că sprijinul ajunge la aproximativ 618.000 de gospodării din întreaga țară.\n\n\n\n\nPlățile au fost inițiate pe 9 ianuarie și sunt virate direct pe cardurile bancare ale persoanelor înregistrate în sistem. Începând cu 12 ianuarie, beneficiarii vor putea ridica banii și de la oficiile poștale, prezentând actul de identitate. Sumele devin disponibile imediat după confirmarea tranzacțiilor prin platforma guvernamentală \nMPay\n, fără ca beneficiarii să fie nevoiți să depună cereri suplimentare.\n\n\nAutoritățile menționează că numărul gospodăriilor care beneficiază de compensații este în creștere. În noiembrie, sprijinul pentru plata energiei a fost acordat pentru peste 605.000 de gospodării, iar fondurile alocate au depășit 454 de milioane de lei. Aproximativ jumătate dintre beneficiari au primit compensații la nivel maxim – 800 de lei pentru combustibili solizi și 1.000 de lei pentru energie termică, gaze naturale sau electricitate.",
  "metadata": {
    "id": 11,
    "source_url": "https://diez.md/2026/01/10/cand-vor-putea-fi-ridicate-compensatiile-pentru-caldura-aferente-lunii-decembrie/"
  }
}