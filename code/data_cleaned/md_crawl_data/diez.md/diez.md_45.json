{
  "title": "Victor Nistorică: „Moldova este Europa – pâinea, tradiția și viitorul”",
  "content": "Victor Nistorică este brutar, un om care a ales să-și construiască viitorul acasă, în Republica Moldova, prin muncă și prin respect față de tradițiile care unesc comunitățile. Acesta povestește că zi de zi frământă aluat și coace plăcinte – o muncă grea, dar plină de satisfacție, pentru că știe că rezultatul ajunge pe mesele oamenilor și aduce familia împreună. \n\n\n\n\nPentru Victor, pâinea nu este doar hrană, ci și un simbol al legăturii dintre generații și al valorilor care definesc Moldova.\n\n\n„Zi de zi frământăm aluat și coacem plăcinte. Este o muncă grea, dar frumoasă, pentru că știu că ceea ce fac ajunge pe masa oamenilor. Pâinea aduce familia împreună și păstrează vii tradițiile noastre”, spune Victor Nistorică.\n\n\nBrutarul subliniază că a ales să-și dezvolte afacerea în Moldova, pentru a crește prin munca sa și pentru a contribui la comunitatea din care face parte. El consideră că succesul și viitorul țării se construiesc aici, prin unitate și implicare.\n\n\nIstoria lui Victor Nistorică poate fi vizionată mai jos.\n\n\n\n\n„Am ales să dezvolt afacerea în Moldova, pentru că vreau să cresc prin munca mea și să dau ceva înapoi comunității. Vreau ca prin ceea ce fac să arăt că Moldova are putere și că viitorul se construiește aici. Prin muncă și unitate, Moldova face pasul spre Europa. Moldova este Europa!”\n\n\nMoldova este UE!\n\n\n\n\n\n\nConținutul acestui articol aparține autorilor și nu reflectă neapărat viziunea Uniunii Europene.",
  "metadata": {
    "id": 45,
    "source_url": "https://diez.md/2025/10/28/victor-nistorica-moldova-este-europa-painea-traditia-si-viitorul/"
  }
}