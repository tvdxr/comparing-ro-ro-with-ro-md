{
  "title": "Acoperișul unui bloc de locuit din Chișinău a fost cuprins de flăcări. Nouă echipe de pompieri au intervenit pentru a stinge incendiul",
  "content": "În această dimineață într-un bloc de locuit cu 15 etaje din municipiul Chișinău a izbucnit un incendiu. \nPotrivit Inspectoratului General pentru Situații de Urgență (IGSU)\n, pompierii au fost alertați la ora 8:57 despre flăcările care s-au răspândit pe acoperișul clădirii.\n\n\n\n\nPotrivit datelor înregistrate, arderea a afectat acoperișul blocului de pe Bulevardul Renașterii Naționale, numărul 6 din capitală. Pentru stingerea incendiului, la fața locului s-au deplasat forțe și mijloace conform nivelului sporit de intervenție. Angajații IGSU au stabilit că focul a cuprins ruberoidul de pe acoperișul blocului, cu pericol de răspândire.\n\n\nPentru gestionarea eficientă a procesului de intervenție, la fața locului a fost creat Statul Major, iar accesul în blocul de locuit este limitat. \n\n\nLa moment, angajații IGSU continuă să lucreze pentru lichidarea completă a incendiului, fiind implicate nouă echipe de intervenție, cu un efectiv de peste 40 de angajați. \n\n\nDe asemenea, pompierii au evacuat două persoane care s-au intoxicat cu produsele de ardere de la etajul 12 al clădirii. Până la această oră, victime nu au fost raportate.\n\n\nCauza și circumstanțele producerii incendiului urmează a fi stabilite de către specialiști. \n\n\n\n\nDacă dorești să fii mereu la curent cu cele mai populare și actuale știri de pe #diez, ești mereu binevenit(ă) și pe canalele noastre de Telegram: \nRO\n și \nRU\n.",
  "metadata": {
    "id": 28,
    "source_url": "https://diez.md/2025/12/11/acoperisul-unui-bloc-de-locuit-din-chisinau-a-fost-cuprins-de-flacari-noua-echipe-de-pompieri-au-intervenit-pentru-a-stinge-incendiul/"
  }
}