{
  "title": "Cum poți deveni student(ă) în UE: sesiune informativă pentru tineri la Europe Café",
  "content": "Tinerii care visează să studieze peste hotare, dar nu știu de unde să înceapă, sunt invitați la o sesiune informativă despre studiile în Uniunea Europeană, organizată la \nEurope Café\n. Evenimentul își propune să ofere informații clare și practice despre oportunitățile de studii în țările UE.\n\n\n\n\nLa întâlnire vor participa Tineri Ambasadori Europeni care studiază în Țările de Jos și Ungaria. Aceștia vor vorbi despre experiențele lor reale de student în străinătate și vor explica pașii necesari pentru a aplica la universități din Uniunea Europeană.\n\n\nÎn cadrul sesiunii vor fi abordate subiecte precum:\n# actele necesare pentru aplicare;\n# posibilitățile de obținere a burselor;\n# costurile de trai și cheltuielile zilnice;\n# adaptarea la viața de student(ă) într-o altă țară.\n\n\nEvenimentul va avea loc pe 13 ianuarie, începând cu ora 16:00, la \nEurope Café\n.\n\n\nParticiparea este \ngratuită\n și deschisă tuturor celor interesați de studii în afara Republicii Moldova. Formularul de înregistrare poate fi accesat \naici\n.",
  "metadata": {
    "id": 13,
    "source_url": "https://diez.md/2026/01/10/cum-poti-deveni-studenta-in-ue-sesiune-informativa-pentru-tineri-la-europe-cafe/"
  }
}