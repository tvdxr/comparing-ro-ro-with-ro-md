{
  "title": "Ești pasionat(ă) de dezbateri, politică și relații internaționale? Participă la o simulare ONU chiar în Parlament",
  "content": "Tinerii din Chișinău pasionați de dezbateri, politică și relații internaționale pot participa la Model United Nations (MUN) – un eveniment educativ organizat de Interact Chișinău, ajuns în acest an la cea de-a treia ediție. Proiectul își propune să-i familiarizeze pe participanți cu modul de funcționare al Organizației Națiunilor Unite, să le dezvolte gândirea critică și abilitățile de comunicare, dar și să le ofere o mai bună înțelegere a problemelor globale actuale prin simulări diplomatice realiste.\n\n\n\n\nEvenimentul va avea loc sub forma unei simulări oficiale a Adunării Generale a ONU, unde participanții vor reprezenta diferite state și vor dezbate tema: „Intervenționismul statelor mari: menținerea păcii mondiale sau interesele geopolitice proprii?”.\n\n\nPe parcursul celor două zile, participanții vor experimenta:\n# dezbateri structurate pe subiecte de actualitate internațională;\n# procesul de luare a deciziilor și redactare a rezoluțiilor;\n# negocierea și colaborarea între delegați;\n# lucru în echipă într-un cadru formal, similar instituțiilor internaționale.\n\n\nEvenimentul va avea loc pe 17 și 18 ianuarie, începând cu ora 10:00, în Sala Plenară a Parlamentului Republicii Moldova. Taxa de participare este de 120 de lei.\n\n\nPentru înregistrare trebuie să completezi \nacest formular\n.",
  "metadata": {
    "id": 19,
    "source_url": "https://diez.md/2026/01/10/esti-pasionata-de-dezbateri-politica-si-relatii-internationale-participa-la-o-simulare-onu-chiar-in-parlament/"
  }
}