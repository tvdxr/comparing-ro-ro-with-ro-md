{
  "title": "Noi reguli de călătorie în țările UE. La Aeroportul din Chișinău va fi introdus noul Sistem de intrare/ieșire EES",
  "content": "Aeroportul Internațional „Eugen Doga” din Chișinău va implementa din 12 octombrie noul \nSistem de intrare/ieșire al Uniunii Europene\n (EES). Acesta este valabil doar pentru cetățenii care călătoresc în țările UE. \n\n\n\n\nEES\n este un sistem IT automatizat care va înregistra datele călătorilor non-UE ce efectuează șederi de scurtă durată în Uniunea Europeană. \n\n\nScopul acestui sistem este:\n# modernizarea și eficientizarea controalelor la frontieră;\n# reducerea timpului de procesare;\n# facilitarea călătoriilor pentru pasageri. \n\n\nPentru a ajuta călătorii să înțeleagă modul în care operează sistemul și ce date vor fi colectate, aceștia ar trebui să știe că:\n# EES va înregistra datele documentelor de călătorie ale cetățenilor din afara UE care trec frontierele externe ale țărilor europene și utilizează sistemul, pentru o ședere de scurtă durată, locul și data intrării și ieșirii, precum și orice refuz de intrare;\n# va exista o înregistrare unică a patru amprente digitale și a unei imagini faciale. \n\n\nImplementarea EES va avea loc treptat la frontierele externe ale statelor membre UE, inclusiv în aeroporturi. Acest lucru poate aduce unele modificări în fluxul de control la frontieră pentru anumiți pasageri.  \n\n\n\n\nDacă dorești să fii mereu la curent cu cele mai populare și actuale știri de pe #diez, ești mereu binevenit(ă) și pe canalele noastre de Telegram: \nRO\n și \nRU\n.",
  "metadata": {
    "id": 61,
    "source_url": "https://diez.md/2025/10/04/noi-reguli-de-calatorie-in-tarile-ue-la-aeroportul-din-chisinau-va-fi-introdus-noul-sistem-de-intrare-iesire-ees/"
  }
}