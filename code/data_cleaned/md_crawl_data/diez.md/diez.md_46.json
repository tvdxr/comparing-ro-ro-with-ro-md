{
  "title": "Vremealux SRL: povestea unei afaceri locale cu gust și sustenabilitate",
  "content": "În satul Suruceni, raionul Ialoveni, Galina Vremea a transformat o încăpere veche într-o afacere locală de succes – Vremealux SRL, o brutărie unde se coc zilnic plăcinte, pâine și produse de patiserie.  \n\n\n\n\nGalina Vremea activează în domeniul alimentației publice încă din 1989, când a absolvit profesia de tehnolog în alimentația publică. În 2016, a decis să pornească pe cont propriu, luând în chirie vechea brutărie a satului. De atunci, pasiunea ei pentru produse gustoase și clienți mulțumiți a crescut odată cu afacerea.\n\n\n„Îmi aduce satisfacție când lucrez cu lucrătorii mei împreună și producem plăcinte gustoase, fierbinți, iar cumpărătorul este mulțumit”, menționează antreprenoarea\n. \n\n\nPentru a-și dezvolta afacerea și a face producția mai eficientă, Galina Vremea a aplicat la produsul de finanțare FACEM Investiții Sustenabile BGK, obținând un credit în valoare de 196.000 lei pentru instalarea unui sistem fotovoltaic. \n\n\nAntreprenoarea a beneficiat și de un business voucher de 1.000 euro pentru elaborarea planului de afaceri. \n\n\n\n\n„Un plan de afacere este foarte important pentru întreprindere, pentru ca să-ți poți planifica cheltuielile, riscurile și beneficiile, care le poți avea de la acest plan”, a concluzionat Galina Vremea. \n \n\n\nOrice antreprenor interesat de sustenabilitate, poate accesa un credit preferențial prin produsul „FACEM Investiții Sustenabile BGK”! Produsul oferă credite de până la 375.000 de euro, cu dobândă fixă avantajoasă pe toată perioada creditului: 5,5 % în lei și 4,5 % în euro.  \n\n\nProdusul de finanțare „FACEM Investiții Sustenabile BGK” este susținut de Uniunea Europeană, gestionat de Bank Gospodarstwa Krajowego (BGK) și implementat de către Guvernul Republicii Moldova, în colaborare cu Organizația pentru Dezvoltare a Antreprenoriatului (ODA) și Solidarity Fund PL în Moldova.",
  "metadata": {
    "id": 46,
    "source_url": "https://diez.md/2025/10/24/vremealux-srl-povestea-unei-afaceri-locale-cu-gust-si-sustenabilitate/"
  }
}