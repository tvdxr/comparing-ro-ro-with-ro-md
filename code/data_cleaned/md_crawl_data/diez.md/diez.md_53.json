{
  "title": "Ion Luca: „Moldova este Europa, prin vinuri, tradiție și calitate”",
  "content": "De-a lungul anilor, Ion Luca a transformat pasiunea pentru vin într-un brand recunoscut – VINFOTECA, apreciat pentru rafinamentul și autenticitatea vinurilor sale, atât în Republica Moldova, cât și peste hotare. Distincțiile internaționale și exporturile constante confirmă calitatea muncii sale, dar și potențialul vinurilor moldovenești de a concura pe piețele europene.\n\n\n\n\n„Prin ambiție și dorința de a construi, Moldova are ce oferi Europei. Integrarea europeană înseamnă piețe noi, recunoaștere și respect pentru tradiție”, afirmă Ion Luca.\n\n\nPentru el, vinul este mai mult decât o profesie, este o formă de expresie culturală, o legătură între trecut și viitor. Fiecare sticlă spune o poveste despre pământ, oameni și pasiune, despre munca migăloasă a viticultorilor care duc mai departe tradițiile noastre.\n\n\n„Vinul este ambasadorul Moldovei în lume. Prin el, povestim despre istoria noastră, despre ospitalitate, despre dragostea pentru pământ și natură. Europa nu e doar o destinație, e un mod de a gândi, de a respecta calitatea și de a construi împreună”, spune Ion Luca.\n\n\nIstoria lui Ion Luca poate fi \nvizionată aici\n. În viziunea sa, integrarea europeană nu înseamnă doar deschiderea către piețe noi, ci și recunoașterea valorii autentice a produselor moldovenești și consolidarea unei economii bazate pe calitate, inovație și tradiție. \n\n\nMoldova este UE\n!\n\n\nConținutul acestui articol aparține autorilor și nu reflectă neapărat viziunea Uniunii Europene.",
  "metadata": {
    "id": 53,
    "source_url": "https://diez.md/2025/10/23/ion-luca-moldova-este-europa-prin-vinuri-traditie-si-calitate/"
  }
}