{
  "title": "BAC 2026: ce-ar trebui să știi despre hazardurile antropice și tehnologice pentru proba de bac la geografie",
  "content": "Îți \nspuneam anterior\n că, anual, peste jumătate dintre tinerii care susțin examenele de bacalaureat alege geografia pentru proba la solicitare. Printre cei 15 itemi de la test, unul este despre hazarduri. De aceea, pentru a-l rezolva, ar trebui să știi cum se formează, ce consecințe apar în urma declanșării acestora, dar și care sunt măsurile de prevenire.\n\n\n\n\nHazardurile\n sunt fenomene extreme, naturale sau provocate de om, care afectează direct oamenii și mediul. Ele se clasifică în hazarduri \nnaturale\n, \nantropice\n și \ntehnologice\n. Pe ultimele două le și explicăm în cele ce urmează.\n\n\nNotă\n: sugestiile de mai jos au fost adunate din baremele de corectare ale examenelor de bac la geografie și din manualul de geografie pentru clasa a XII-a. Ține cont că răspunsurile sunt doar câteva exemple. La bac se acceptă și alte variante care sunt corecte.\n\n\nHazardurile antropice\n\n\nHazardurile antropice\n apar ca urmare a activităților umane și a interacțiunilor acestora cu natura.\n\n\nIncendii\n\n\n— \nCauza formării\n: neglijența omului (foc nesupravegheat, arderea vegetației, țigări aruncate).\n\n\n— \nConsecințe\n: \n# distrugerea suprafețelor de vegetație;\n# distrugerea bunurilor, a locuințelor și infrastructurii;\n# arsuri, intoxicații cu fum, decese.\n\n\n— \nMăsuri de prevenire\n:\n# interzicerea arderii vegetației fără autorizație;\n# supravegherea focului de tabără;\n# stingerea țigărilor;\n# verificarea periodică a instalațiilor electrice;\n# amplasarea stingătoarelor.\n\n\nRăzboaie\n\n\n— \nCauzele formării\n:\n# conflicte pentru teritoriu sau resurse naturale;\n# diferențe politice, ideologice sau religioase;\n# inegalități economice și sociale.\n\n\n— \nConsecințe\n:\n# pierderi de vieți omenești și distrugerea comunităților;\n# distrugerea infrastructurii și a economiei;\n# migrații forțate și crize ale refugiaților;\n# degradarea mediului.\n\n\n— \nMăsuri de prevenire\n:\n# respectarea drepturilor omului și a tratatelor internaționale;\n# promovarea educației pentru pace și toleranță;\n# implicarea organizațiilor internaționale în medierea conflictelor.\n\n\nHazardurile tehnologice\n\n\nHazardurile tehnologice\n reprezintă accidente provocate de om, intenționat sau accidental, legate de activitățile industriale. Cel mai des, astfel de hazarduri au loc în industria chimică și cea metalurgică.\n\n\nAccidente nucleare\n\n\n— \nCauza formării\n:\n# cedarea, blocarea sau defectarea sistemului de răcire;\n# supraîncălzirea elementelor combustibile;\n# lipsa agentului de răcire a combustibilului;\n# greșeli de utilizare a deșeurilor radioactive;\n# defectarea echipamentelor;\n# dezastre naturale (cutremure, alunecări de teren, inundații, tsunami).\n\n\n— \nConsecințe\n:\n# iradierea și contaminarea populației și a mediului înconjurător peste limitele permise de normele în vigoare;\n# apariția unor mutații genetice la organismele vii și a bolilor oncologice la oameni.\n\n\n— \nMăsuri de prevenire\n:\n# utilizarea tehnologiilor performante;\n# utilizarea forței de muncă înalt calificate;\n# stabilirea unor măsuri legislative care să vizeze activitatea obiectivelor economice ce utilizează substanțe radioactive.\n\n\nAccidente industriale\n\n\n— \nCauzele formării\n:\n# neglijența umană;\n# defecțiuni tehnice la întreprinderi cu risc (industria chimică, energetică, metalurgică, depozitele de carburanți).\n\n\n— \nConsecințe\n:\n# poluarea mediului cu substanțe chimice toxice și metale grele;\n# distrugerea ecosistemelor;\n# apariția unor probleme de sănătate (boli respiratorii, boli cardiovasculare, cancer, tulburări neurologice).\n\n\n— \nMăsuri de prevenire\n:\n# elaborarea și implementarea unor politici de prevenire și de control a accidentelor industriale;\n# respectarea normelor de utilizare a instalațiilor industriale.\n\n\nAccidente din exploatările miniere\n\n\n— \nCauza formării\n: blocarea galeriilor, cu explozii ale gazului de mină apărută în urma în urma procesului de extragere a substanțelor minerale utile.\n\n\n— \nConsecințe\n:\n# prăbușiri de galerii;\n# explozii de metan sau de cărbune;\n# inundații;\n# traumatisme sau decese ale minerilor;\n# oprirea completă a activității miniere.\n\n\n— \nMăsuri de prevenire\n:\n# instalarea unor sisteme puternice de ventilație pentru eliminarea gazelor nocive și a prafului (spre exemplu, senzori de gaz);\n# umidificarea prafului de cărbune;\n# instruirea personalului privind pericolele și utilizarea echipamentului (căști de protecție, lămpi de siguranță, măști de gaze, încălțăminte de protecție);\n# elaborarea și testarea planurilor de evacuare și a strategiilor de intervenție rapidă.\n\n\nAccidente din exploatările petroliere\n\n\n— \nCauza\n formării\n: uzura sau deteriorarea conductelor, rezervoarelor și echipamentelor, care poate duce la fisuri, rupturi și scurgeri de petrol sau gaze.\n\n\n— \nConsecințe\n:\n# incendierea sondelor;\n# revărsări de petrol;\n# poluarea apei și a solului;\n# apariția problemelor de piele și respiratorii;\n# afectarea florei și faunei.\n\n\n— \nMăsuri de prevenire\n:\n# verificarea periodică a echipamentelor;\n# proiectarea și construirea instalațiilor (sonde, conducte, rezervoare) conform standardelor de siguranță;\n# amenajarea unor sisteme de retenție (bazine sau baraje) pentru a opri eventualele scurgeri înainte să ajungă în sol și ape.\n\n\nRuperea digurilor marine\n\n\n— \nCauza formării\n: maree și vânturi puternice.\n\n\n— \nConsecințe\n:\n# inundații și, prin urmare, distrugerea infrastructurii;\n# eroziunea plajelor și a falezelor;\n# întreruperea activităților economice a porturilor și a zonelor litorale.\n\n\n— \nMăsuri de prevenire\n:\n# utilizarea materialelor rezistente la acțiunea valurilor și la eroziune în construcția digurilor;\n# verificarea periodică a digurilor pentru a identifica fisuri sau pierderi de material și reparația lor.\n\n\n\n\n\n\nÎn \nacest material\n găsești tot ce-ar trebui să știi despre hazardurile naturale pentru proba de bac la geografie. De asemenea, \nam adunat\n lista articolelor care te-ar putea ajuta să te pregătești pentru examenul la geografie. \nAici\n găsești și examenele de bacalaureat din ultimii 15 ani.",
  "metadata": {
    "id": 9,
    "source_url": "https://diez.md/2026/01/11/bac-2026-ce-ar-trebui-sa-stii-despre-hazardurile-antropice-si-tehnologice-pentru-proba-de-bac-la-geografie/"
  }
}