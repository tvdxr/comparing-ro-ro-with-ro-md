{
  "title": "Zboruri anulate și întârziate pe Aeroportul Internațional Chișinău din cauza vremii",
  "content": "Din cauza vremii nefavorabile, mai multe zboruri de pe Aeroportul Internațional Chișinău „Eugen Doga” au fost anulate sau reținute. Joi, două curse, din și spre Istanbul nu s-au efectuat, iar vineri a fost anulată o cursă spre București.\n\n\nUrmărește-ne pe \nTelegram\n și \nInstagram\n.\n\n\n\n\nContactată de \nIPN\n, Natalia Cojocaru, purtător de cuvânt al Aeroportului, a menționat că joi câteva zboruri au înregistrat și întârzieri: Verona – 25 de minute, Praga – 1 oră și 20 de minute, iar Istanbul – aproximativ 4 ore.\n\nÎn prezent, activitatea aerogării se desfășoară în regim obișnuit, pistele fiind curățate și pregătite pentru aterizări sau decolări.",
  "metadata": {
    "id": 27,
    "source_url": "https://zugo.md/toate-stirile/zboruri-anulate-si-intarziate-pe-aeroportul-international-chisinau-din-cauza-vremii/248881/toate-stirile"
  }
}