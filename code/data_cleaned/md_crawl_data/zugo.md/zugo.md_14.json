{
  "title": "video | Ninsorile au generat peste 130 de accidente rutiere în 24 de ore. Datele Poliției",
  "content": "În contextul ninsorilor abundente din ziua de joi, 8 ianuarie, Poliția Republicii Moldova a acționat în regim intens pentru menținerea ordinii publice și a siguranței rutiere pe întreg teritoriul țării.\n\n\nUrmărește-ne pe \nTelegram\n și \nInstagram\n.\n\n\n\n\nPotrivit Poliției, echipele de patrulare au intervenit prompt la solicitările cetățenilor, au fluidizat traficul, au deblocat mijloace de transport și au acordat sprijin participanților la trafic aflați în dificultate. În total, 1.598 de polițiști, cu 669 de autospeciale, au fost mobilizați pe trasee și în localități.\n\nÎn ultimele 24 de ore, Poliția a intervenit în 989 de cazuri, dintre care 234 au fost generate de condițiile meteo nefavorabile. Totodată, au fost înregistrate 160 de accidente rutiere, 134 dintre acestea produse din cauza ninsorii, soldate cu șapte persoane traumatizate.\n\nDe asemenea, cu sprijinul polițiștilor au fost deblocate 242 de mijloace de transport.\n\n\n\nhttps://zugo.md/wp-content/uploads/2026/01/IMG_9441.mp4\n\n\nAutoritățile îndeamnă șoferii să circule cu prudență, să adapteze viteza la condițiile de drum și să respecte regulile de circulație.",
  "metadata": {
    "id": 14,
    "source_url": "https://zugo.md/actualitate/video-ninsorile-au-generat-peste-130-de-accidente-rutiere-in-24-de-ore-datele-politiei/248866/actualitate"
  }
}