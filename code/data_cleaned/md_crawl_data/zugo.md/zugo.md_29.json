{
  "title": "foto, video | Un tânăr din Republica Moldova a fost salvat din Masivul Ceahlău",
  "content": "Un tânăr din Republica Moldova a fost salvat din Masivul Ceahlău, în urma unei intervenții desfășurate de Salvamont Neamț în zona înaltă a muntelui.\n\n\nUrmărește-ne pe \nTelegram\n și \nInstagram\n.\n\n\n\n\nPotrivit informațiilor transmise de Salvamont Neamț, operațiunea de salvare a durat aproximativ patru ore. Apelul de urgență a fost recepționat prin Serviciul 112 în jurul orei 14:30, fiind semnalat faptul că un cetățean al Republicii Moldova, în vârstă de 20 de ani, se afla în stare de inconștiență în zona Cușma Dorobanțului, la o altitudine de aproximativ 1.600 de metri.\n\nLa fața locului au intervenit două echipaje de salvatori montani din cadrul Bazei Salvamont Durău, care au localizat victima, i-au acordat primul ajutor și au procedat la coborârea acesteia în condiții de siguranță.\n\nUlterior, tânărul a fost preluat de echipajul Serviciul de Ambulanță Județean Neamț și transportat pentru îngrijiri medicale de specialitate.",
  "metadata": {
    "id": 29,
    "source_url": "https://zugo.md/toate-stirile/foto-video-un-tanar-din-republica-moldova-a-fost-salvat-din-masivul-ceahlau/248847/toate-stirile"
  }
}