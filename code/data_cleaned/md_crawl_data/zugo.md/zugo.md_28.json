{
  "title": "Von der Leyen laudă avansul R. Moldova în parcursul european: „Urmează noi pași spre aderare”",
  "content": "Republica Moldova a înregistrat un progres remarcabil în parcursul său european, a declarat miercuri Ursula von der Leyen, în cadrul evenimentului de lansare oficială a Președinției cipriote a Consiliului Uniunii Europene.\n\n\nUrmărește-ne pe \nTelegram\n și \nInstagram\n.\n\n\n\n\nPreședinta Comisiei Europene a subliniat că avansul Chișinăului pe calea integrării europene este unul notabil, menționând progresele recente ale Republicii Moldova, inclusiv aderarea la Zona Unică de Plăți în Euro (SEPA) și integrarea în schema de roaming a Uniunii Europene.\n\nTotodată, Ursula von der Leyen a evidențiat importanța cooperării continue dintre autoritățile europene și cele de la Chișinău, arătând că, în cadrul reuniunilor desfășurate la Nicosia, sunt discutate următoarele etape ale procesului de aderare la UE.\n\n„Continuăm să lucrăm împreună la pașii următori pe drumul aderării Republicii Moldova la Uniunea Europeană, astfel încât toți cetățenii să beneficieze de aceste progrese”, a transmis oficialul european.\n\nPrecizăm că Maia Sandu participă miercuri la lansarea oficială a Președinției cipriote a Consiliului Uniunii Europene. Evenimentul, găzduit de președintele Ciprului, Nikos Christodoulides, reunește oficiali europeni, printre care președintele Consiliului European, António Costa, și președinta Comisiei Europene, Ursula von der Leyen.\n\nMaia Sandu participă la deschiderea oficială a președinției cipriote a Consiliului UE",
  "metadata": {
    "id": 28,
    "source_url": "https://zugo.md/toate-stirile/von-der-leyen-lauda-avansul-r-moldova-in-parcursul-european-urmeaza-noi-pasi-spre-aderare/248845/toate-stirile"
  }
}