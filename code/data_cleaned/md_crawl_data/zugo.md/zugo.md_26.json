{
  "title": "Activele Lukoil din Republica Moldova, la un pas de a fi blocate",
  "content": "Activele și mijloacele financiare deținute în Republica Moldova de compania rusă Lukoil și de alte companii petroliere din Federația Rusă pot fi blocate de Serviciul Fiscal de Stat.\n\n\nUrmărește-ne pe \nTelegram\n și \nInstagram\n.\n\n\n\n\nJurnaliștii de la \nRise.md\n scriu că decizia a fost luată pe 6 ianuarie 2026 de Consiliul interinstituțional de supervizare, care a aprobat punerea în aplicare a măsurilor restrictive instituite în octombrie 2025 de Statele Unite împotriva companiilor petroliere ruse.\n\n\n\nTotodată, hotărârea prevede interzicerea punerii fondurilor și a resurselor economice la dispoziția subiecților vizați de sancțiuni, precum și interdicția utilizării acestor fonduri în beneficiul lor.\n\nPotrivit sursei citate, una dintre companiile vizate este Lukoil, care activează pe piața moldovenească prin subsidiara Lukoil-Moldova, controlată de o companie din Austria. Lukoil-Moldova este în prezent cea mai mare companie petrolieră de pe piața din Republica Moldova, cu o cotă de aproximativ 40% la importul de motorină și circa 20% din rețeaua de stații de alimentare.",
  "metadata": {
    "id": 26,
    "source_url": "https://zugo.md/toate-stirile/activele-lukoil-din-republica-moldova-la-un-pas-de-a-fi-blocate/248879/toate-stirile"
  }
}