{
  "title": "Un străin a fost declarat indezirabil după ce a pus în pericol participanții în noaptea de Revelion în PMAN",
  "content": "Un cetățean străin, în vârstă de 25 de ani, originar din Republica Azerbaidjan, a fost îndepărtat de pe teritoriul Republica Moldova și declarat persoană indezirabilă pentru o perioadă de cinci ani, anunță Inspectoratul General pentru Migrație.\n\n\nUrmărește-ne pe \nTelegram\n și \nInstagram\n.\n\n\n\n\nPotrivit IGM, măsura a fost aplicată ieri, 5 ianuarie 2026, de către ofițerii Direcției regionale Centru, ca urmare a încălcării ordinii publice. Incidentul a avut loc în noaptea de Revelion, în timpul evenimentului cultural organizat în Piața Marii Adunări Naționale, unde străinul a lansat neautorizat focuri de artificii în mulțime, punând în pericol viața și sănătatea participanților.\n\nPersoana a fost identificată de angajații Inspectoratul General de Carabinieri.\n\nInspectoratul General pentru Migrație precizează că decizia a fost luată în conformitate cu articolul 55 din Legea nr. 200/2010 privind regimul străinilor, care prevede că o persoană poate fi declarată indezirabilă dacă desfășoară sau intenționează să desfășoare activități ce pot pune în pericol securitatea națională sau ordinea publică.",
  "metadata": {
    "id": 32,
    "source_url": "https://zugo.md/toate-stirile/un-strain-a-fost-declarat-indezirabil-dupa-ce-a-pus-in-pericol-participantii-in-noaptea-de-revelion-in-pman/248828/toate-stirile"
  }
}