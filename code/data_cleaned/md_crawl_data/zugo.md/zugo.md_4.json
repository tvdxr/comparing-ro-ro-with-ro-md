{
  "title": "Un moldovean și-a înscenat furtul mașinii pentru a încasa asigurare, dar a fost dat de gol de cheia autoturismului",
  "content": "Și-a înscenat un furt, dar tot singur s-a dat și de gol. Este vorba despre un bărbat, cetățean moldovean, care a fost condamnat la doi ani și jumătate de închisoare cu suspendare după ce ar fi declarat că i-a fost furată mașina.\n\n\nUrmărește-ne pe \nTelegram\n și \nInstagram\n.\n\n\n\n\nBărbatul originar din Republica Moldova a reclamat faptul că a rămas fără mașină într-un sat din Iași. Le-a povestit polițiștilor că autoturismul s-ar fi defectat și că a fost nevoit să îl lase pe marginea drumului. Ar fi revenit peste 3 zile, dar mașina nu mai era acolo.\n\nA mers imediat după ce a făcut plângere și la firma de asigurări din Republica Moldova pentru a cere despăgubiri. Avea o asigurare care acoperea inclusiv furtul mașinii și ar fi trebuit să primească 30.000 euro.\n\nConform rechizitoriului studiat de \nZiarul de Iași\n, polițiștii și-au dat seama că minte după ce au verificat cele două chei ale mașinii care erau în posesia reclamantului. Una dintre chei a fost folosită la o zi după pretinsul furt și a arătat că s-a mai parcurs încă 230km cu mașina respectivă. Practic, bărbatul a înscenat furtul ca să obțină banii de la firma de asigurări.\n\nInstanța l-a condamnat la 2,5 ani de închisoare cu suspendare pentru inducerea în eroare a organelor judiciare.",
  "metadata": {
    "id": 4,
    "source_url": "https://zugo.md/externe/un-moldovean-si-a-inscenat-furtul-masinii-pentru-a-incasa-asigurare-dar-a-fost-dat-de-gol-de-cheia-autoturismului/248850/externe"
  }
}