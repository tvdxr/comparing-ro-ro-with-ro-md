{
  "title": "Primăria Chișinău: brazii de sărbători nu se aruncă în containerele menajere. Cum se colectează corect",
  "content": "Primăria Chișinău și Î.M. Regia Autosalubritate informează locuitorii capitalei că brazii utilizați în perioada sărbătorilor de iarnă nu trebuie depozitați în containerele pentru deșeuri menajere.\n\n\nUrmărește-ne pe \nTelegram\n și \nInstagram\n.\n\n\n\n\nPotrivit autorităților municipale, pentru o colectare corectă, arborii trebuie lăsați lângă platformele de stocare a deșeurilor, de unde vor fi preluați ulterior de echipele operatorului municipal de salubrizare.\n\nReprezentanții Primăriei precizează că brazii depozitați separat, fără a fi amestecați cu alte tipuri de deșeuri, pot fi transformați în îngrășământ natural sau tocați pentru obținerea de material lemnos, contribuind astfel la reutilizarea responsabilă a resurselor.\n\nTotodată, respectarea acestor recomandări ajută la protejarea mediului, reducerea cantității de deșeuri și menținerea curățeniei în municipiul Chișinău.\n\nAutoritățile fac apel la cetățeni să dea dovadă de responsabilitate și spirit civic în perioada de după sărbători.",
  "metadata": {
    "id": 59,
    "source_url": "https://zugo.md/toate-stirile/primaria-chisinau-brazii-de-sarbatori-nu-se-arunca-in-containerele-menajere-cum-se-colecteaza-corect/248779/toate-stirile"
  }
}