{
  "title": "Automobil cu femeie și copil, vizat de împușcături în sudul R. Moldova. Suspectul a fost reținut",
  "content": "Un incident grav a avut loc în seara zilei de 4 ianuarie, în sudul Republicii Moldova, unde un automobil în care se aflau o femeie, copilul ei minor și concubinul acesteia a fost vizat de focuri de armă.\n\n\nUrmărește-ne pe \nTelegram\n și \nInstagram\n.\n\n\n\n\nPotrivit informațiilor preliminare oferite de poliție, incidentul s-a produs pe drumul de legătură Tomai–Ceadîr-Lunga. Din fericire, în urma împușcăturii nu au fost raportate victime.\n\nÎn urma investigațiilor inițiale, printre suspecți se numără soțul femeii, cu care aceasta se află în proces de divorț. Bărbatul a fost reținut pentru audieri, iar circumstanțele exacte ale incidentului urmează să fie stabilite.\n\nAutoritățile au deschis un dosar penal.",
  "metadata": {
    "id": 55,
    "source_url": "https://zugo.md/toate-stirile/automobil-cu-femeie-si-copil-vizat-de-impuscaturi-in-sudul-r-moldova-suspectul-a-fost-retinut/248775/toate-stirile"
  }
}