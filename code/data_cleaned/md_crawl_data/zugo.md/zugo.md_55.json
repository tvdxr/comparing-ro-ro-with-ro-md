{
  "title": "Sistemul „eRețeta” a fost modernizat: prescriere mai simplă pentru medicamentele compensate",
  "content": "Sistemul informațional „eRețeta pentru medicamente și dispozitive medicale compensate” a fost modernizat cu sprijinul Uniunea Europeană, al Agenția Elvețiană pentru Dezvoltare și Cooperare și al Organizația Mondială a Sănătății, fiind implementate 14 dezvoltări funcționale menite să eficientizeze procesul de prescriere și eliberare a medicamentelor compensate.\n\n\nUrmărește-ne pe \nTelegram\n și \nInstagram\n.\n\n\n\n\nNoile funcționalități permit medicilor să introducă mai ușor datele medicale, inclusiv mai multe diagnostice pe o singură rețetă, reduc riscul de erori și asigură aplicarea automată a plafoanelor și regulilor de compensare. Pentru pacienți, sistemul oferă posibilitatea de a valorifica prescripția în mai multe vizite la farmacie, fără restricții suplimentare.\n\nTotodată, în cadrul Sistemului informațional automatizat „Asistența medicală primară” (SIA AMP), gestionat de Compania Națională de Asigurări în Medicină, a fost dezvoltată o funcționalitate de notificare automată pentru persoanele eligibile la screeningul cervical. Modulul, coordonat de Institutul Mamei și Copilului, utilizează platforma guvernamentală MNotify.\n\nNoua funcționalitate contribuie la informarea și conștientizarea populației, sprijinind depistarea timpurie a bolilor și prevenirea cancerului de col uterin.",
  "metadata": {
    "id": 55,
    "source_url": "https://zugo.md/toate-stirile/sistemul-ereteta-a-fost-modernizat-prescriere-mai-simpla-pentru-medicamentele-compensate/248794/toate-stirile"
  }
}