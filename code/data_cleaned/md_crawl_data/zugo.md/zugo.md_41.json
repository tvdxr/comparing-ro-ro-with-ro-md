{
  "title": "Agricultorii protestează la Negureni. Avertismentul poliției: „Optați pentru rute alternative”",
  "content": "Poliția Republicii Moldova informează despre desfășurarea unui protest în localitatea Negureni, raionul Telenești, unde există posibilitatea utilizării tehnicii agricole.\n\n\nUrmărește-ne pe \nTelegram\n și \nInstagram\n.\n\n\n\n\nAutoritățile avertizează că, în contextul desfășurării protestului, dar și al condițiilor meteo nefavorabile, circulația rutieră ar putea fi îngreunată. Eventualele blocări ale carosabilului pot genera perturbări semnificative de trafic și întârzieri pentru participanții la circulație.\n\nOamenii legii recomandă conducătorilor auto să-și planifice deplasările din timp, să evite, pe cât posibil, traseul Negureni–Telenești, să opteze pentru rute alternative și să respecte indicațiile polițiștilor aflați în teren.\n\nTotodată, organizatorii și participanții la protest sunt îndemnați să manifeste responsabilitate civică și să coopereze cu forțele de ordine pentru menținerea siguranței rutiere și a ordinii publice. Poliția va monitoriza situația și va interveni, în limitele legii, pentru asigurarea ordinii publice.",
  "metadata": {
    "id": 41,
    "source_url": "https://zugo.md/toate-stirile/agricultorii-protesteaza-la-negureni-avertismentul-politiei-optati-pentru-rute-alternative/248826/toate-stirile"
  }
}