{
  "title": "Două automobile implicate într-un accident pe strada Albișoara. Un pasager a ajuns la spital",
  "content": "Un accident rutier soldat cu rănirea unei persoane a avut loc în dimineața zilei de 11 ianuarie pe strada Albișoara din municipiul Chișinău. Două automobile au fost implicate în coliziune, iar una dintre persoanele aflate în vehicule a fost transportată la spital pentru îngrijiri medicale.\n\n\nUrmărește-ne pe \nTelegram\n și \nInstagram\n.\n\n\n\n\nPotrivit informațiilor furnizate pentru presă de ofițera de presă a Direcției de Poliție Chișinău, Svetlana Scripnic, incidentul s-a produs în jurul orei 09:55.\n\nDatele preliminare arată că un autoturism de marca Honda, condus de un tânăr în vârstă de 22 de ani, a intrat în coliziune frontală cu un automobil Skoda, la volanul căruia se afla un bărbat de 39 de ani.\n\nÎn urma impactului, ambele vehicule au fost grav avariate. Un pasager din automobilul Skoda, în vârstă de 36 de ani, a fost transportat la Institutul de Medicină Urgentă pentru evaluări medicale, fiind diagnosticat cu traumatisme.",
  "metadata": {
    "id": 11,
    "source_url": "https://zugo.md/toate-stirile/doua-automobile-implicate-intr-un-accident-pe-strada-albisoara-un-pasager-a-ajuns-la-spital/248928/toate-stirile"
  }
}