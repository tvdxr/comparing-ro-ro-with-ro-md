{
  "title": "O adolescentă s-a intoxicat cu monoxid de carbon, în sud-estul R. Moldova",
  "content": "O adolescentă de 17 ani a ajuns la spital după ce s-a intoxicat cu monoxid de carbon, în localitatea Tocuz, raionul Căușeni. Incidentul a avut loc în dimineața zilei de 4 ianuarie.\n\n\nUrmărește-ne pe \nTelegram\n și \nInstagram\n.\n\n\n\n\nPotrivit informațiilor, la ora 7:54, familia a solicitat intervenția Serviciului 112, iar minora a fost transportată la spitalul raional pentru investigații medicale. În prezent, starea acesteia este stabilă.\n\nÎn urma cercetărilor efectuate de specialiștii Inspectoratul General pentru Situații de Urgență, s-a stabilit că incidentul s-ar fi produs din cauza nerespectării regulilor de securitate la exploatarea sobei. Mai exact, cahla sobei ar fi fost închisă, ceea ce a împiedicat evacuarea fumului și a dus la acumularea monoxidului de carbon în locuință.\n\nAutoritățile reamintesc populației importanța respectării normelor de siguranță în sezonul rece, pentru a preveni astfel de cazuri.",
  "metadata": {
    "id": 61,
    "source_url": "https://zugo.md/toate-stirile/o-adolescenta-s-a-intoxicat-cu-monoxid-de-carbon-in-sud-estul-r-moldova/248784/toate-stirile"
  }
}