{
  "title": "Președinta Maia Sandu, la trecerea dintre ani: „Să avem grijă unii de alții și să avem grijă de țară. Sunt cele mai prețioase lucruri”",
  "content": "Președinta Republicii Moldova, Maia Sandu, s-a adresat tuturor cetățenilor, la finalul anului 2025. În mesajul său, Președinta a vorbit despre pace, despre oamenii dragi și despre speranța pentru anul care vine.\n\n„Îl petrecem pe 2025 cu recunoștință pentru că trăim în pace, pentru oameni dragi pe care-i putem îmbrățișa, dar și cu speranță față de anul care vine”, a spus șefa statului.\n\nPreședinta Maia Sandu a subliniat că anul 2025 a arătat puterea societății și a evidențiat curajul, demnitatea și încrederea de care au dat dovadă cetățenii și instituțiile statului. „Anul 2025, în ciuda provocărilor, datorită fiecăruia dintre voi, ne-a arătat tuturor puterea Moldovei. Vă mulțumesc!”, a menționat șefa statului.\n\nÎn încheiere, Președinta Maia Sandu a îndemnat la solidaritate și responsabilitate față de ceilalți și față de țară: „Să avem grijă unii de alții și să avem grijă de țară. Sunt cele mai prețioase lucruri. La mulți ani, Moldova!”, a transmis șefa statului.\n\nMesajul integral poate fi citit aici.",
  "metadata": {
    "id": 34,
    "source_url": "https://reddit.com/r/moldova/comments/1q0orxq/președinta_maia_sandu_la_trecerea_dintre_ani_să/"
  }
}