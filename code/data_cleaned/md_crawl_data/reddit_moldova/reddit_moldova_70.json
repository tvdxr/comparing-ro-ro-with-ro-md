{
  "title": "Consiliul Audiovizualului sancționează 11 televiziuni pentru încălcarea Codului media",
  "content": "Potrivit CA, monitorizarea a fost efectuată în cazul a 21 de posturi de televiziune. Astfel postul TVC 21 a fost sancționat cu o amendă de 45.000 de lei pentru nerespectarea cotelor de producție locală, a programelor în limba română și a operelor audiovizuale europene independente. TV 9 a fost amendat cu 15.000 de lei, iar 1TV, Studio-L și NTS au primit amenzi cuprinse între 1.000 și 4.000 de lei.Totodată, TV Găgăuzia, Busuioc TV și Noroc TV au fost sancționate cu avertizări publice pentru lipsa difuzării operelor audiovizuale europene realizate de producători independenți din Republica Moldova. Moldova 1, TEZAUR TV și TVR Moldova au primit notificări publice de intrare în legalitate, având la dispoziție un termen de trei luni pentru a se conforma cerințelor legale.",
  "metadata": {
    "id": 70,
    "source_url": "https://reddit.com/r/moldova/comments/1prgpfi/consiliul_audiovizualului_sancționează_11/"
  }
}