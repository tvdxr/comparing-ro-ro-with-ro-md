{
  "title": "Cum se taxează ETF-urile de acumulare vs. distribuție în R. Moldova?",
  "content": "Salut!\n\nÎntrebare pentru cei care investesc în ETF-uri/Index Funds: pentru ce variantă optați și de ce?\n\nDiferențele pe care le înțeleg:\n\nETF-uri de distribuție:\n\n* Plătesc dividende în mod regulat\n* Dividendele se taxează în anul când sunt primite\n* La vânzare se taxează și profitul (capital gains) dacă prețul de vânzare &gt; costul de achiziție\n\nETF-uri de acumulare:\n\n* Nu plătesc dividende direct către tine\n* Dividendele sunt reinvestite automat în ETF, crescând valoarea unităților tale\n* Aici devine complicat cu taxarea...\n\nÎn unele țări, la ETF-urile de acumulare dividendele reinvestite nu se taxează decât la vânzare (o singură dată, pe tot profitul).\n\nÎn alte țări, dividendele reinvestite se taxează anual (chiar dacă nu le-ai primit în cont). Apoi, la vânzare, aceste dividende deja taxate trebuie scăzute din profit pentru a evita dubla impozitare.\n\n*Știe cineva cum funcționează în Moldova?* Se taxează dividendele reinvestite anual sau doar la vânzarea finală a ETF-ului?\n\nMulțumesc!",
  "metadata": {
    "id": 67,
    "source_url": "https://reddit.com/r/moldova/comments/1ptm3mv/cum_se_taxează_etfurile_de_acumulare_vs/"
  }
}