{
  "title": "Moldovenii au fost alături de restul românilor la greu, dar nu și invers (1918 vs. 1940)",
  "content": "În 1918, când Basarabia s-a unit cu România,  România era vai de capul ei. Valahia (inclusiv Bucureștiul) era sub ocupație militară germană, Dobrogea sub ocupație bulgară, iar guvernul român se refugiase la Iași. Tot în Moldova istorică, trupele rusești bolșevizate jefuiau și terorizau. Practic, statul român era în pragul disoluției. \n\n\nȘi, în aceste condiții, Basarabia a fost prima provincie care s-a unit cu România (unificare tolerată de Puterile Centrale, care doreau astfel să facă mai digerabile pentru români pierderea ww1, care părea atunci evidentă). De asemenea, prin această unificare, România rămânea cu acces la Marea Neagră (pe care ar fi urmat să îl piardă, în urma pierderii Dobrogei). \n\n  \nÎn schimb, în 1940, România s-a retras rușinos din Basarabia și din Nordul Bucovinei - apoi și din Ardealul de Nord și din Cadrilater. Argumentul de atunci a fost \"dacă luptăm, ne va ocupa Rusia total\" - dar, ghiciți ce, asta s-a întâmplat. România și-a abandonat milioane de cetățeni în ghearele rușilor și ale fasciștilor maghiari. ",
  "metadata": {
    "id": 46,
    "source_url": "https://reddit.com/r/moldova/comments/1pxosi5/moldovenii_au_fost_alături_de_restul_românilor_la/"
  }
}