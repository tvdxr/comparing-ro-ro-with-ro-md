{
  "title": "Controversatul om de afaceri moldovean Vladimir Plahotniuc rămâne în arest încă 30 de zile",
  "content": "Vladimir Plahotniuc riscă o pedeapsă cumulativă de 25 de ani de închisoare: 15 ani pentru escrocherie și 10 ani pentru spălare de bani.Vladimir Plahotniuc este în arest preventiv din 25 septembrie 2025, după ce a fost extrădat din Grecia, moment în care au fost puse în executare cele patru mandate de arestare emise pe numele său. Plahotniuc are două dosare în Frauda Bancară, dintre care doar unul a fost trimis în instanță. În cel aflat pe masa judecătorilor, el este învinuit că a beneficiat de 39 milioane de dolari și 3,5 milioane de euro, iar în cel aflat la faza de urmărire penală – de 21.000.000 de dolari.",
  "metadata": {
    "id": 68,
    "source_url": "https://reddit.com/r/moldova/comments/1pt2r6y/controversatul_om_de_afaceri_moldovean_vladimir/"
  }
}