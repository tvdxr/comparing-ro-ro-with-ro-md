{
  "title": "Tentativa de unire de la 1848 (sub Austria)",
  "content": "Vreau să scriu despre un episod istoric interesant, pe care nu cred că îl știți prea mulți - tentativa de unificare a românilor din timpul revoluției din 1848. \n\nDupă ce revoluțiile din 1848 au eșuat în Valahia și Moldova, o parte a revoluționarilor (inclusiv Alexandru Ioan Cuza, Mihail Kogălniceanu, Vasile Alecsandri, Gheorghe Sion) s-au refugiat la Cernăuți, în Bucovina austriacă. Acolo, alaturi de alti revolutionari ardeleni si bucovineni ([fratii Hurmuzachi](https://ro.wikipedia.org/wiki/Fra%C8%9Bii_Hurmuzachi), [Iordachi Wassilko](https://ro.wikipedia.org/wiki/Iordachi_Wassilko_de_Serecki), [Aron Pumnul](https://ro.wikipedia.org/wiki/Aron_Pumnul)) au redactat o moțiune pe care i-au dat-o basarabeanului [Alecu Russo](https://ro.wikipedia.org/wiki/Alecu_Russo) să meargă cu ea la Viena. \n\nMoțiunea cerea unificarea Valahiei, Moldovei, Bucovinei și Transilvaniei într-un mare ducat românesc, sub casa de Habsburg, iar Franz Joseph să primească și titlul de Mare Duce al Românilor. \n\nNu a ieșit mare lucru din asta, decât că Bucovina a primit autonomie iar românii bucovineni au fost recunoscuți ca națiunea titulară a Bucovinei. Totuși, mulți lideri români din Bucovina, deși luptători pentru drepturile naționale, au fost destul de loialiști față de monarhia vieneză, pe care o vedeau ca aliat în fața maghiarilor, dar, mai ales în cazul Bucovinei, ca aliat în fața Rusiei. Mulți bucovineni au susținut că doar Austria este garantul păstrării identității românești în fața rusificării impuse de ruși sub masca ortodoxiei.",
  "metadata": {
    "id": 80,
    "source_url": "https://reddit.com/r/moldova/comments/1ppm0z9/tentativa_de_unire_de_la_1848_sub_austria/"
  }
}