{
  "title": "De ce ne ascundem accentul moldovenesc?",
  "content": "Rare în momentele în care simt mai mult cringe decât când aud oameni publici de la noi care forțează un accent de București,anume de București.În principal la Chișinău aud acest accent și o puneam pe seama faptului că e plin de ruși și aceștia au învățat,până la urmă,româna dar,defapt,nu prea e așa și nativii de română tot fac așa.\n\nPoate eu îs prea de la țară,deși locuiesc într-un oraș destul de \"urban\",dar la noi și primarul orașului,și a orașului reședință de raion,și alți oameni publici de la noi vorbesc toți graiul moldovenesc cu accentul specific de aici.\n\nIar graiul nu-i doar despre accent,dar și despre regionalisme,și astea tot am observat că-s ținute la umbră în favoarea cuvintelor de peste prut,deși unele nici măcar nu-s folosite peste prut,gen \"pepene verde\" sau \"porumb\" - cine panamea spune \"pepene verde\" la harbuz,nu cred c-am auzit să i se spună așa din 2005.\n\nO altă chestie este cititul iar aici treaba se bucureștizează și la noi la țară.N-aș putea număra arătăroarele pe care mi le luam peste mâini și dățile când eram trasă de păr de profesoare de română când,atunci când citeam,nu citeam cu accent \"românesc\" (adică bucureștean) și citeam \"ca o răpănoasă de la coada vacii\" sau \"ca o țigancă\",și față de fete așteptarea era și mai mare că accentul ăsta românesc era perceput ca \"mai de domnișoare\" sau \"de fete frumoase\".Acum eu citesc cu accentul pe care îl stăpânesc cel mai bine,adică cel de moldova de centru-vest,dar oamenii din jurul meu încă citesc cu accent de bucurești și se minunează când văd că reușesc să citesc cu accentul de acasă fără să mă chinui.Ei îmi spun că,dacă ar încerca să citească cu accentul lor de acasă,n-ar extrage informația din text,ar trebui să citească de 2 ori.",
  "metadata": {
    "id": 109,
    "source_url": "https://reddit.com/r/moldova/comments/1pgez80/de_ce_ne_ascundem_accentul_moldovenesc/"
  }
}