{
  "title": "În stepa Akkermanului - Adam Mickiewicz",
  "content": "Condrumeţilor mei din călătoria prin Crimeea  \n  \n  \nPlutesc ca într-o mare pe unde de verdeaţă.  \nTrăsura pare-o luntre săltată pe un val  \nDe pajişti fără margini ce bat, foşnind, la mal,  \nDe insule - atoluri cu flori şi iarbă creaţă.  \n  \nAmurg... Nu-i nici cărare, în zare - nici un deal,  \nZadarnic cat pe ceruri o stea drept călăuză.  \nCe luciu-i colo-n nouri ca un cărbune-n spuză?  \nÎn [Akkerman](https://ro.wikipedia.org/wiki/Cetatea_Alb%C4%83), pe Nistru, sclipeşte farul pal...  \n  \nE linişte... Să-oprim, dar... Un fluture aud  \nZbătându-se în iarbă, de roua rece ud,  \nMişcând pe nesimţite tulpinile plăpânde;  \n  \nAlunecă un şarpe... E-atâta pace-acum  \nC-aş auzi din ţărnă chiar vocea ei chemândă...  \nDar mână! Cin\\`să cheme? Nu-i nimeni noaptea-n drum...\n\nAdăugat de: Gerra Orivera\n\n*traducere de:* [*Miron Radu Paraschivescu*](https://poetii-nostri.ro/adam-mickiewicz-in-stepa-akkermanului-poezie-id-7305/#)\n\n[Sursa. ](https://poetii-nostri.ro/adam-mickiewicz-in-stepa-akkermanului-poezie-id-7305/)Adam Mickiewicz e considerat cel mai mare scriitor polonez. A fost un luptator pentru independenta Poloniei in secolul XIX, dar s-a solidarizat cu toate popoarele oprimate, inclusiv cu [romanii](https://ro.wikipedia.org/wiki/Adam_Mickiewicz#Mickiewicz_%C8%99i_rom%C3%A2nii). Revolutionarii pasoptisti au fost inspirati de Mickiewicz. ",
  "metadata": {
    "id": 26,
    "source_url": "https://reddit.com/r/moldova/comments/1q2sihl/în_stepa_akkermanului_adam_mickiewicz/"
  }
}