{
  "title": "Cum să alegi haine potrivite pentru pielea sensibilă a copilului?",
  "content": "Pielea unui bebeluș este de cinci ori mai sensibilă decât cea a unui adult. Asta înseamnă că absoarbe mai ușor orice substanță cu care intră în contact. De aceea, e important ca hăinuțele pentru cel mic să fie nu doar drăguțe și confortabile, dar și sigure. În rândurile ce urmează, îți prezentăm un ghid simplu care te va ajuta să alegi cele mai potrivite \nhaine pentru copii în Chișinău\n și să identifici rapid materialele, croielile și etichetele care protejează cu adevărat sănătatea copilului.\n\n\nCare sunt cele mai potrivite țesături pentru pielea sensibilă\n\n\nÎntotdeauna alege hăinuțe din țesături naturale: bumbac, in, lână fină. Acestea sunt delicate și sigure pentru pielea bebelușului. Lâna rigidă, de exemplu, chiar dacă e naturală, poate irita pielea.\n\n\nPentru prima perioadă, cel mai recomandat e să iei hăinuțe din 100% bumbac. Hăinuțele din bumbac permit circulația aerului, mențin căldura, absorb transpirația și sunt rezistente chiar și după multe spălări.\n\n\nHainele nu trebuie să conțină chimicale periculoase și să lase urme pe piele\n\n\nCel mai bine e ca hăinuțele să aibă o croială lejeră. Ai grijă ca etichetele și cusăturile să fie exterioare, pentru a evita frecarea și iritarea pielii bebelușului. Elasticele de la talie trebuie să fie moi, astfel încât să nu-l deranjeze. De asemenea, hainele nu trebuie să fie prea strâmte. Dacă la dezbrăcare, pe pielea copilului rămân urme de la elastic, haina nu e potrivită.\n\n\nDacă hăinuța lasă culoarea la contactul cu pielea ori la spălare, arunc-o. Nu e sigură! Coloranții agresivi pot provoca alergii și iritații. Evită hainele tratate antișifonare sau antipete. Mai ales dacă acestea urmează să fie purtate direct la piele. Nu cumpăra articole de proveniență dubioasă. Întotdeauna spală hăinuțele înainte de prima purtare.\n\n\nHaine potrivite pentru pielea sensibilă a copilului\n\n\nFiecare părinte știe că hăinuțele pentru copii trebuie să fie călduroase, comode, ușor de îmbrăcat și cel mai important – potrivite pentru pielea delicată a bebelușilor. Diversitatea mare de modele însă poate deruta. Așa că îți propunem aici câteva recomandări de haine pentru copii potrivite pentru pielea lor delicată.\n\n\nHaine care intră în contact direct cu pielea\n\n\nBody cu mânecă scurtă pentru sezonul cald și cu mânecă lungă pentru sezonul rece. Body cu mâneca scurtă e potrivit în loc de maiou sau ca strat de bază sub o bluză ori o altă haină mai groasă. Body cu mânecă lungă e cea mai bună opțiune ca un prim strat sub bluză, hanorac sau cardigan.\n\n\nPoți lua câteva seturi a câte 2, 3, 4, 5 sau 7 body-uri de la Carter’s sau de la Orchestra. Sunt confecționate din 100% bumbac. Au o croială comodă, se închid cu capse și sunt super drăgălașe. Găsești body de toate culorile, nuanțe pastelate și blânde, decorate cu diverse printuri – floricele, animăluțe, carouri, dungi, mașinuțe și alte printuri interesante.\n\n\nPartea bună cu bodyurile e că se îmbracă și se dezbracă foarte ușor. Dacă alegi modele largi la gât, care se prind cu capse. Micuțul se simte confortabil în ele, acestea nu se ridică și nu-i lasă spatele gol, spre deosebire de un maiou.\n\n\nSalopeta/pijama cu piciorușe e potrivită pentru somn și primele luni de viață. Și iarăși, alege croieli lejere, ca bebelușul să se simtă liber. Pentru cei mai mici, o variantă bună sunt pijamalele cu capse de la Carter’s sau pijamalele evolutive de la Orchestra. Și aici găsești o gamă variată de designuri, culori și printuri. Pentru purtarea zilnică, o opțiune foarte stilată e salopeta tricotată (cu aricei) de la Orchestra. Ori salopetele cu buzunare și glugă de la Carter’s. Pantalonașii cu elastic moale se combină bine cu orice body, se îmbracă ușor și sunt confortabili pentru bebe.\n\n\nCarter’s pune la dispoziția părinților și seturi din 2 sau 4 perechi de pantalonași din bumbac. La Orchestra găsești pantaloni de jogging cu printuri drăguțe. Pentru fetițe, există o varietate mare de colanți și pantalonași tricotați. Ori pantaloni cu volănașe și printuri cu buline sau flori. Toate sunt confecționate din materiale sigure și plăcute la atingere, potrivite pentru pielea delicată a copiilor. Haine pentru copii în Chișinău – red flags Așadar, la alegerea hainelor pentru copii, nu ne uităm doar la aspect. Verificăm țesătura, calitatea executării, dacă au fost sau nu tratate cu chimicale periculoase.\n\n\n\n\nIndiferent de cât de frumoase și colorate pot fi, NU cumpăra pentru copilul tău hăinuțe din materiale sintetice.\n\n\nNu cumpăra hăinuțe care lasă culoarea pe piele sau la spălare. Poți observa asta, verificând etichetele interioare. Dacă au urme de la culoare, hăinuța nu e sigură. De asemenea, poți face testul cu un șervețel umed. Dacă pe șervețel rămân urme, hăinuța va lăsa culoarea și pe pielea copilului.\n\n\nDacă pe eticheta hainei scrie că țesăturile sunt tratate antipete sau antișifonare, e mai bine să lași acel produs în magazin.\n\n\n\n\nHainele de calitate sunt o investiție în sănătatea copilului\n\n\nHainele de calitate sunt mai mult decât niște obiecte, sunt o investiție în sănătatea micuțului tău. Aici nu e vorba doar de stil sau comoditate. Când alegi țesături naturale, sigure și certificate, investești în liniștea ta și în confortul copilului.",
  "metadata": {
    "id": 18,
    "source_url": "https://www.moldova.org/cum-sa-alegi-haine-potrivite-pentru-pielea-sensibila-a-copilului/"
  }
}