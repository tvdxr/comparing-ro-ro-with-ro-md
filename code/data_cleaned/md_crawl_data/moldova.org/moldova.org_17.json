{
  "title": "Tinerii cer majorarea burselor la media minimă de existență. Cum poți semna și tu petiția",
  "content": "De Ziua Internațională a Studenților, Consiliul Național al Tineretului din Moldova (CNTM) a lansat o petiție privind majorarea burselor studențești până la media minimă de existență din Republica Moldova. Petiția poate fi semnată online \nAICI\n.\n\n\nConform datelor statistice, coșul minim de existență în orașe mari din Moldova constituie 3.357 de lei pe lună. În același timp, majoritatea burselor studențești variază între 1.015 și 1.295 de lei pe lună.\n\n\n\n\n\n\n\n\n\n\nAceasta înseamnă că bursa nu acoperă nici jumătatea din minimul necesar pentru un trai considerat minim pentru supraviețuire.\n\n\n\n\nAceastă diferență nu este doar un neajuns financiar, ci o formă de inechitate structurală, cu efecte directe asupra performanței academice, sănătății mintale și accesului egal la educație. Când bursa este atât de mică, studenții sunt forțați să muncească în paralel, să renunțe la activități extracurriculare, la stagii sau voluntariat, să fie nevoiți să fie susținuți financiar de părinți, iar cei din medii vulnerabile riscă să abandoneze studiile. Educația nu poate fi de calitate dacă tinerii sunt permanent în lupta pentru supraviețuire, nu pentru dezvoltare. (Autor: CNTM)\n\n\n\n\nLa 27 octombrie, CNTM menționează că a transmis un demers către Ministerul Educației și Cercetării (MEC), în care a solicitat egalarea burselor cu valoarea coșului minim de existență sau identificarea unor mecanisme alternative de sprijin, precum:\n\n\n\n\nsubvenționarea căminelor universitare;\n\n\ntichete de masă pentru studenți;\n\n\neliminarea taxei de cămin pentru bursieri;\n\n\ncredite studențești cu dobândă 0 %;\n\n\npachete integrate de sprijin (cazare și/sau masă și/sau transport).",
  "metadata": {
    "id": 17,
    "source_url": "https://www.moldova.org/tinerii-cer-majorarea-burselor-la-media-minima-de-existenta-cum-poti-semna-si-tu-petitia/"
  }
}